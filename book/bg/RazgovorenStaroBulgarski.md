СЛОВѢНЬСКЫЙ БЕСѢДЪ РАДИ – Разговорен старобългарски

Иван Шимко
Издание 24.06.2025

# ВЪВЕДЕНÏЕ – Въведение

Тази книга трябва да започне с предупреждение: за читателя може да се окаже
трудно да намери носители на езика. Езикът отдавна се ползва само в църквите и
висшите учебни заведения. И дори там не се говори, а по-скоро само се чете (или
по-често, пее). Същинското разговорно проявление на този език е отдавна
отминало и се е развило в съвременните български и македонски [наречия]. Така
че заглавието на тази книга е оксиморон.

От друга страна Старобългарският език[^stbg] представлява първата разновидност
на Словѣнският[^СЛОВѢНЬСКЫЙ], произвела дълговечно книжно предание. Тя има
дълбоко влияние върху развитието на съвременните разновидности, както на
говоримите, така и на писмените (и не само чрез азбуката). Нейното предание,
освен това, започва в историческата точка, когато говорите в, да речем,
Преслав, Прага или Киев са били разбираеми един за друг. Тази разновидност дава
ключове към последвалото развитие на съвременните славянски езици. Тя има
отношение не само към техният езиков разбор, но и към тяхното усвояване за
работна употреба. В някои отношения това разбиране може да се пренесе върху
цялото индо-европейско семейство. Да се учи стар език също така дава възможност
да се погледне върху собствения език, светоглед, и разбира се, заобикалящата ни
култура от нова гледна точка.

Опитният славист може да се запита: „Чий Църковно-Славянски (ЦС) всъщност се
обсъжда тук? Това Старо-Църковно-Славянският (СЦС) на Миклошич Лунт или Трунт
е? Това опит за възстановка на разновидността, говорена от св.
Константин-Кирил-Филосов ли е?  Или тази на „Зографския сборник”? Или някоя
по-късна редакция, например тази на „Прологъ” от Църковно-Славянската
Уикипедия?” Може да се открие, че в някои отношения тази възстановка се опитва
да обхване всички тях без да изчерка никой от тях. Целта на това писание е не
да даде изчерпателен преглед на граматиката, историята или книжовността, нито
да даде научно-сериозно основание на който и да е от горещите въпроси в
славистките изследвания. По-скоро, целта му е да предостави игрово въвдение в
тези въпроси както за студентите по различни езици, начинаещ в православна
семинария, така и за някой почитател на черния метъл.

По тази причина замисълът се основава на начини за изучаване на съвременни
„говорими” езици. Главите или уроците започват с кратък разговор с превод на
съвременен български[^transl] и кратък речник, последван от описание на
граматиката и някои общи езикови изрази за разлѝни случаи (напр. поздрави,
запитване за посока). Всеки урок също съдържа някои сравнителни бележки по
правописа на Ст.Бг. писания и съвременната книжнина (изразяване на числа,
съкращения и подобни), както и съсвем кратки бележки по едновременното развитие
на славянските наречия. Всяка глава съдържа също съдържа някои упражнения.
Поради надрегоналните свойства на езика някои от тях могат да имат по повече от
едно решение. Книгата съдържа и сравнителни таблици с примерни склонения и
спрежения, както и речник с понятията, появяващи се в текстовете.


Разбира се, има и някои изисквания за читателя, които не могат лесно да бъдат
избегнати. За някой владеещ добре вече някой славянски език и свикнал с
българската[^cyr] азбука (дори само с някоя от съвременните ѝ разновидности),
този вид въведение може да се окаже по-лесно.



[^stbg]: Старобългарски език – Така в България се нарича същият този език, който
другаде наричат Старославянски или Старо-Църковно-Славянски. Основанието е, че
този език е нормиран за първи път в първата българска империя, а съвременна
България е пряк наследник на тази държава.

[^СЛОВѢНЬСКЫЙ]: Словѣнъскый – така се е нарчал този език по времето на първата и
втората български държави.

[^transl]: В първоизточника – „с превод на английски”.

[^cyr]: - в първоизточника – „кирилската”

